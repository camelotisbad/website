<!DOCTYPE html>
<html lang="nl">

	<head>
		<meta charset="utf-8">
		<meta name="viewport" content="width=device-width, initial-scale=1">

		<title>Camelot Europe zet divisies op eigen benen onder nieuwe naam</title>

		<meta name="robots" content="noindex">
	</head>

	<body>

		<article>

			<h2>Camelot Europe zet divisies op eigen benen onder nieuwe naam</h2>
			
			<p>Bron: https://nl.cameloteurope.com/nieuws/camelot-europe-zet-divisies-op-eigen-benen-onder-nieuwe-naam</p>
			
			<p>Datum: 17 december 2020</p>

			<p>Vastgoedbedrijf Camelot Europe gaat vanaf 1 januari haar divisies verzelfstandigen en introduceert een nieuwe naam als paraplumerk: Mosaic World. Om de internationale groeiambities kracht bij te zetten, bereidt het bedrijf bovendien een beursgang voor in het eerste kwartaal 2022.</p>

			<p>De nieuwe naam reflecteert het bedrijf dat we vandaag zijn, vertelt eigenaar en CEO Joost van Gestel. “Inmiddels doen we veel meer dan het bieden van anti-kraak bewoning, waarmee we in 1993 ooit zijn begonnen. We bieden een breed pakket diensten voor uiteenlopende klanten; Real Estate Development, Security en Property Services. Deze divisies verdienen het om zich onder eigen naam en op eigen kracht verder te ontwikkelen.”</p>

			<p>De afgelopen jaren hebben we 12.000 mensen in Nederland via de Divisie Ontwikkeling aan een microwoning geholpen. Een concept waar ook in de andere 8 landen waar we nu actief zijn veel belangstelling voor is. De naam voor deze divisie is: <a href="http://b-righturbanliving.com/" target="_blank" rel="noopener nofollow">B-right Urban Living</a>.
			Met het concept Watchtowers, het inzetten van mobiele camera-units om leegstaand vastgoed en bouwplaatsen te bewaken, laten we nu ook een flinke groei zien buiten Nederland. De naam voor de Divisie Beveiliging wordt: <a href="http://wt-security.com/" target="_blank" rel="noopener nofollow">WatchTower Security Solutions</a>.</p>

			<p>Diezelfde groei zien we bij de klassieke vorm van leegstandsbeheer; het tegengaan van vandalisme, kraak en leegstandsrisico’s door tijdelijke bewoning. “Daar zijn we sinds jaar en dag onder de naam Camelot mee bekend, dus er is geen reden om die naam te veranderen. We zien kansen voor dit concept in Spanje, waar we recent een kantoor hebben geopend en laten bijvoorbeeld in Finland het afgelopen jaar een verviervoudiging van de omzet zien.”</p>

			<p>Een nieuw platform voor Europa zal vanaf 1 januari worden uitgerold: Spots4you.com. Een interactieve plek waar vraag en aanbod bij elkaar komt. “Of je nu op zoek bent naar een huurwoning in Amsterdam, een parkeerplaats in Helsinki of een werkplek in Marseille, je vindt het hier”, aldus Van Gestel. Naast leegstandsbeheer via bruikleenovereenkomsten, zullen we ook de reguliere verhuurtak verder uitbreiden.</p>

			<p>“Begin 2022 verwachten we klaar te zijn voor een beursgang van onze ontwikkel- en vastgoedbeheer Divisie.”, vertelt Van Gestel, “Ter voorbereiding nemen we deel aan het introductie klasje van Euronext. Voorwaarde daarvoor was dat we voor 400 miljoen euro aan vastgoed in exploitatie of aanbouw zouden hebben. Die grens zijn we inmiddels gepasseerd.”
			De verzelfstandigingen en naamswijzigingen zullen vanaf 1 januari 2021 in gang worden gezet.</p>

		</article>

	</body>

</html>
