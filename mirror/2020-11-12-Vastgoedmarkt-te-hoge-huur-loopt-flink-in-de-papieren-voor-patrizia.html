<!DOCTYPE html>
<html lang="nl">
	
	<head>
		<meta charset="utf-8">
		<meta name="viewport" content="width=device-width, initial-scale=1">
		
		<title>Te hoge huur loopt flink in de papieren voor Patrizia</title>
		
		<meta name="robots" content="noindex">
	</head>

	<body>
	
		<article>
		
			<h2>Te hoge huur loopt flink in de papieren voor Patrizia</h2>

			<p>Bron: https://www.vastgoedmarkt.nl/woningen/nieuws/2020/11/te-hoge-huur-loopt-flink-in-de-papieren-voor-patrizia-en-camelot-101158613</p>

			<p>Datum: 18 december 2020</p>

			<p>Auteur: Robert Paaling</p>

			<p>Zes jaar na het starten van de eerste procedure heeft de rechtbank Amsterdam de huur opnieuw vastgesteld van starterswoningen in een complex aan de Rijswijkstraat in Amsterdam. De lagere huur voor 75 huurders kost de eigenaar met terugwerkende kracht ruim een miljoen euro. </p>

			<p>Het pand aan de Rijkswijkstraat in Amsterdam Nieuw-West is in 2014 verbouwd van kantoor tot woningen. In november dat jaar startten 76 huurders met hulp van platform !WOON een toetsing van de huurprijs bij de Huurcommissie. Zij kregen gelijk en de huurprijs ging gemiddeld 60 euro per maand omlaag. Dat was niet naar de zin van de toenmalige eigenaar Clever Real Estate, die de kwestie voorlegde aan de kantonrechter.</p>

			<h2>Bijna 1,3 miljoen euro</h2>

			<p>Deze heeft de huren echter nog lager vastgesteld dan de huurcommissie. Het gaat uiteindelijk om 75 huurders die elk 240 euro per maand teveel hebben betaald, over 6 jaar. Een deel van deze huurders is inmiddels verhuisd, maar als ze er allemaal nog zouden wonen gaat het om 75 huurders x 72 maanden x 240 euro, goed voor bijna 1,3 miljoen euro.</p>

			<h2>Discussie over WOZ-waarde</h2>

			<p>Dat de zaak zo extreem lang duurde komt vooral door de discussie over de WOZ-waarde, die eerst tot aan het Gerechtshof uitgeprocedeerd werd door de verhuurder. De discussie over de puntentelling spitste zich toe op de gehanteerde WOZ-waarde. Het energielabel en enkele kleinere punten. In 2014 was de WOZ nog indirect onderdeel van de puntentelling: afhankelijk van die waarde per vierkante meter kreeg een woning in Amsterdam 15 of 25 schaarstepunten extra. De eigenaar maakte bezwaar tegen de vaststelling van de waarde door de gemeente. Na afhandeling van het bezwaar legde de verhuurder de WOZ-kwestie ook nog voor aan de bestuursrechter. Toen die uitspraak deed ging Clever in beroep bij de Belastingkamer van het Gerechtshof. Pas toen die jaren later uitspraak deed, kon de huurprijszaak verder.</p>

			<h2>Complex twee keer verhangen</h2>

			<p>Met de nieuwe berekening van de huurprijs kunnen de huurders bij de huidige pandeigenaar vragen om het teveel betaalde terug te storten. Een complicatie kan nog zijn dat eigenaar Clever Real Estate inmiddels onderdeel is geworden van Patrizia Wohnmodul Beheer IV BV en dat het pand in 2018 is verkocht aan Stichting Amsterdam Residences. Die overigens weer samen met Camelot in diverse holdings zit en Camelot is mede-eigenaar van Clever Real Estate.</p>

			<h2>Dispuut over servicekosten</h2>

			<p>Het zit leegstandsbeheerder Camelot sowieso niet mee bij het uitbaten van het voormalige kantoorgebouw. Eerder dit jaar haalde Camelot al bakzeil in een procedure over de servicekosten. Huurders kregen tot 500 euro servicekosten terug, alleen al over het jaar 2018.</p>
      
		</article>

	</body>

</html>
